ΜΒ. 1.‚ cAr. v111.-X. 11

animum et corpus occidere animumque in corpore
exstingui. Qui discedere animum censent, alii sta-
tim dissipari, alii diu permanere, alii semper. Quid
sit porro ipse animus aut ubi aut unde magna dissen-
sio est. Aliis cor ipsum animus videtur, ex quo ex—
cordes, vecorde& concordesque dicuntur et Nasica ille
prudens bis consul Corculum et

Egregie cordatus home, catus Aelius ngtuS.

19. Empedocles animum esse censet cordi suffusum
sanguinem. Aliis pars quaedam cerebri visa est an-
imi principatum tenere. Aliis nec cor ipsum pla-
cet nec cerebri quamdam partem esse animum, sed
alii in corde, alii in cerebro dixerunt animi esse se-
dem et locum. Animum autem alii animam, ut fere
nostri. Declarat nomen. Nam et ayere animam et
efflare dicimus et animosos et bene animatos et ex
animi sententia .· ipse autem animus ab anima dictus
est. Zenoni Stoico animus ignis videtur. X. Sed
haec quidem, quae dixi, cor, [sanquinem] cerebrum,
animam, ignem vulgo: reliqua fere singuli. 20. Ut
multi ante vetereS, proxime autem AristoxenuS, mu-
sicus idemque philosophus, ipsius corporis⁴ intenti-
onem quamdam, velut in cantu et fidibus quae har-
monia dicitur, sic ex corporis totius natura et figura
varios motus cieri tamquam in cantu sonos. Hic ab
artificio suo non recessit et tamen dixit aliquid, quod
ipsum quale esset erat multo ante et dictum et ex-
planatum a Platone. Xenocrates animi figuram et
quasi corpus negavit esse verum: numerum dixit
esse, cuius viS, ut iam ante Pythagorae visum erat,
in natura maxima esset. Eius doctor Plato tripli-
cem finxit animum, cuius principatum, id est, ra-
tionem in capite sicut in arce posuit, et duas partes
ei ,parere voluit, iram et cupiditatem, quas locis dis-
clusit: iram in pectore, cupiditatem subter praecordia
locavit. 21. Dicaearchus autem in eo sermone, quem
Corinthi habitum tribus libris exponit, doctorum

