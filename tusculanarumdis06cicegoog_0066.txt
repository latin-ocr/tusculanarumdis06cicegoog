:56 TUSCULANARUM DISPUTATION UM

nisi admodum paucOS, aquibus inventa, disputata,
conscripta sunt? Quotus enim quisque philosopho-
rum invenitur qui sit ita morat-US, ita animo ac vita
constitutuS, ut ratio postulat? qui disciplinam suam
non ostentationem scientiae, sed legem vitae putet?
qui obtemperet ipse sibi et decretis suis pareat? 12.
Videre licet alios tanta levitate et iactatione, ‚ut‘ iis
fuerit non didicisse meliuS, alios pecuniae cupidos,
gloriae non nullos, multos libidinum schOS, ut cum
eorum vita mirabiliter pugnet oratio, Quod quidem
mihi videtur esse turpissimum. Ut enim si gram-
maticum se professus quispiam barbare loquatur aut
si absurde canat is, qui se haberi velit musicum, hoc
turpior sit, quod in eo ipso peccet, cuius profiteatur
scientiam, sic philosophus in vitae ratione peccans
‘hoc turpior est, quod in offici0, cuius magister esse
vult, labitur artemque vitae professus delinquit in vita.

V. A. Nonne verendum est igitur, si est ita, ut
dicis, ne philosophiam falsa gloria exornes 2 Quod est
enim maius argumentum nihil eam prodesse quam
quosdam perfectos philosophos turpiter vivere?

13. M. Nullum vero id quidem argumentum est.
Nam ut agri non omnes frugiferi sunt, qui coluntur,
falsumque illud Accii:

Probae etsi in segetem sunt deteriorem datae
F1·uge5‚ tamen ipsae suapte natura enitent,

sic animi non omnes culti fructum ferunt. Atque, '

ut in eodem simili verser, ut ager quamvis fertilis
sine cultura fructuosus esse non potest, sic sinc doc·
trina animus, Ita est utraque res sine altera debilis.
Cultura autem animi philosophia est: haec extrahit
vitia radicitus et praeparat animos ad satus accipi-
endos caque mandat iis et,’ut ita dicam, serit, quae
adulta fructus uberrimos ferant. Agamus igitur, ut
coepimus, Dic, si viS, de quo disputari velis.

14. A. Dolorem existimo maximum malorum om-
mum.

