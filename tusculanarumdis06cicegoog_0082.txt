72 TUSCULANARUM DISP UTATIONUM

rile.’' 52. Obversentur species honestae animo: Zeno
proponatur Eleates, qui perpessus est omnia potius
quam conscios delendae tyrannidis indicaret. De
Anaxarcho Democritio cogitetur, qui cum Cypri in
manus Nicocreontis regis incidisset, nullum genus
supplicii deprecatus est neque recusavit. Calanus In-
duS‚ indoctus ac barbaruS, in radicibus Caucasi na-
tus, sua voluntate vivus combustus est. Nos, si pes “
condoluit, si denS, si tactum dolore corpuS, ferre non
possumus Opinio est enim quaedam effeminata ae
levis nec in dolore magis quam eadem in voluptate,
qua cum liquiscimus fluimusque mollitia, apis acu-
leum sine clamore ferre non possumus, 53. At vero
C. Marius, rusticanus vir, sed plane vir, cum secare-
tur, ut supra dixi, principio vetuit se adligari, nec
quisquam ante Marium solutus dicitur csse sectus,
Cur ergo postea alii? Valuit auctoritas, Videsne
igitur opinionis esse, non naturae malum? Et tamen
fuisse acrem morsum doloris idem Marius ostendit:
crus enim alterum non praebuit. Ita et tulit dolo-
rem ut vir et ut homo maiorem ferre sine causa ne-
cessaria noluit. Totum igitur in eo est, ut tibi im-
peres, Ostendi autem quod esset imperandi genus,
atque haec cogitatio, quid patientia, quid fortitudine,
quid magnitudine animi dignissimum sit, non solum
animum comprimit, sed ipsum etiam dolorem nescio
quo pacto mitiorem‘facit.

XXIII. 54. Ut enim fit in proeli0, ut ignavus
miles ac timidus, simul ac viderit hostem, abiecto
scuto fugiat quantum possit ob eamque causam per-
cat, non numquam etiam integro corpore, cum ei,
qui steterit, nihil tale evenerit, sic qui⁴ doloris spe-
ciem ferre non possunt abiiciunt sc atque ita adflicti
et exanimati iacent: qui autem restiterunt discedunt
saepissime superiores, „Sunt enim quaedam animi
similitudines cum corpore. Ut onera contentis cor-
poribus facilius feruntur, remissis opprimunt, simil-
lime animus intentione sua depellit pressum omnem

