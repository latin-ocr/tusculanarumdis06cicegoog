‘76 TUSCULANARUM DISP UTATIONUM

moventur, cum id honestum putent, quod a plerisque
laudetur. Te autem, si in oculis sis multitudiniS, ta-
men eius iudicio stare nolim nec quod illa putet idem
putare pulcherrimum. Tuo tibi iudicio est utendum ε
tibi si recta probanti placebis, tum non modo tete
viceriS, quod paullo ante praecipiebam, scd omnes et
omnia. 64. Hoc igitur tibi propone: amplitudinem
animi et quasi quamdam exaggerationem quam altis·
simam animi, quae maxime eminet contemnendis et
despiciendis doloribuS‚ unam esse omnium rem pul-
cherrimam eoque pulchriorem, si vacet populo neque
plausum captans se tamen ipsa delectet. Quin etiam
mihi quidem laudabiliora videntur omnia, quae sine
venditatione et sine populo teste fiunt, non quo fugi-
endus sit—omnia enim benefacta in luce se collocari
volunt—sed tamen nullum theatrum virtuti conscien-
tia maius est.

XXVII. 65. Atque in primis meditemur illud, ut
haec patientia dolorum, quam saepe iam animi inten-
tione dixi esse firmandam, in omni genere se aequa-
bilem praebeat. Saepe euim multi, qui aut propter
victoriae cupiditatem aut propter gloriae aut etiam,
ut ius suum et libertatem tenerent, vulnera excepe-
runt fortiter et tulerunt, iidem omissa contentione
dolorem morbi ferre non possunt. Neque enim il-
lum, quem facile tulerant, ratione aut sapientia tule-
rant, sed studio potius et gloria. Itaque barbari qui-
dam et immanes ferro decertare acerrime possunt,
aegrotare viriliter non queunt. Graeci autem homi-
nes non satis animosi, prudenteS, ut est captus homi-
num, satis, hostem aspicere non possunt, eidem mor-
bos toleranter- atque humane ferunt. At Cimbri et
Celtiberi in proeliis exsultant, lamentantur in morbo:
nihil enim potest esse aequabile quod non a certa rar
tione proficiscatur. 66. Sed cum videas eOS, qui aut
studio aut opinione ducantur, in eo persequendo at-
quc adipiscendo dolore non frangi, debeas existimare
aut non esse malum dolorem aut, etiam si, quidquid

