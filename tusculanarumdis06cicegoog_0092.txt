82 TUSCULANARUM DISPUTATIONUM

perturbationes dixerimus, morbos autem non satis
usitate, nisi quid aliud tibi videtur.

8. A. Mihi vero isto mod0.

M. Haecine igitur cadere in sapientem putas?

- A. Prorsus existimO.

M. N e ista gloriosa sapientia non magno aesti-
manda est, si quidem non multum differt ab insania.

A. Quid? tibi omnisne animi commotio videtur

insania?
· Μ. Non mihi quidem soli, sed, id quod admirari
saepe sole0‚ maioribus quoque nostris hoc ita visum
intellego multis saeculis ante Socraten, a quo haec
omnis quae est de vita et de moribus philosophia
manavit.

A. Quonam tandem modo?

M. Quia nomen insaniae significat mentis aegro-
tationem et morbum, id est, insanitatem et aegro-
tum animum, quam appellarunt insaniam. 9. Om-
nes autem perturbationes animi morbos philosophi
appellant negantque stultum quemquam his morbis
vacare. Qui autem in morbo sunt, sani non sunt, et
omnium insipientium animi in morbo sunt, omnes
insipientes igitur insaniunt. Sanitatem enim animo-
rum positam in tranquillitate quadam constantiaque
censebant: his rebus mentem vacuam appellarunt in-
saniam, propterea quod in perturbato animo sieut in
corpore sanitas esse non posset.

V. 10. N ec minus illud acute, quod animi adfec-
tionem lumine mentis carentem nominaverunt amen-
tiam eamdemque dementiam. Ex quo intellegendum
est eos, qui haec rebus nomina posuerunt, sensisse
hoc idem, quod a Socrate acceptum diligenter Stoici
retinuerunt, omnes insipientes esse non sanos, Qui
est enim animus in aliquo morbo—morbos autem
hos perturbatos motuS, ut modo dixi, philosophi ap·
pellant—non magis est sanus quam id corpuS, quod
in morbo est. Ita fit ut sapientia sanitas sit animi,
insipientia autem quasi insanitas quaedam, quae est

