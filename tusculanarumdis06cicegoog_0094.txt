84 TUSCULANARUM DISPUTATIONUM

M. Humanum id quidem, quod ita existimas Non
enim silice nati sumuS, sed est natura fere in animis
tenerum quiddam atque molle, quod aegritudine quasi
tempestate quatiatur. Nec absurde Crantor ille, qui
in nostra Academia vel in primis fuit nobilis: ‘⁴ Mi·
nime” inquit ‘⁴ adsentior iis, qui istam nescio quam
indolentiam magno opere laudant, quae nec potest ¹
ulla esse nec debet.. Ne aegrotus sim: sin quid fue-
rit, sensus adsit, sive secetur quid sive avellatur a cor-
pore.” Nam istuc nihil dolere non sine magna mer-
cede contingit, immanitatis in animo, stuporis in
corpore· 13. Sed videamus ne haec oratio sit homi-
num adsentantium. nostrae imbecillitati et indulgen·
tium mollitudini, nos autem audeamus non solum
ramos amputare miseriarum, sed omnes radicum
fibras evellere. Tamen aliquid relinquetur fortasse:
ita sunt altae stirpes stultitiae: ‘sed relinquetur id
solum, quod erit necessarium. Illud quidem sic ha·
beto, nisi sanatus animus sit, quod sine philoso-
phia fieri non potest, finem miseriarum nullum fore.
Quam ob rem, quoniam coepimuS, tradamus nos ei
curandos: sanabimur, si volemus, Et progrediar
quidem longius: non enim de aegritudine solum,

. quamquam id quidem primum, sed de omni animi,

ut ego posui, perturbatione, morb0‚ ut Graeci volunt,
explicabo. Et primo, si placet, Stoicorum more agaa-
muS, qui breviter astringere solent argumenta: deinde
nostro instituto vagabimur.

VII. 14. Qui fortis est, idem est fidene, quoniam
confidens mala consuetudine loquendi in vitio poni-
tur, ductum verbum a confidendO, quod laudis est.
Qui autem est fidens, is profecto non extimescit.
Discrepat enim a timendo confidere. Atqui in quem
cadit aegritudo, in eumdem timor. Quarum enim re—
rum praesentia sumus in aegritudine, easdem impen-
dentes et venientes timemus. Ita fit ut fortitudini
aegritudo repugnet. Veri simile est igitur, in quem
cadat aegritudO, cadere in eumdem timorem et in-

