LIB. 111„ CAP. §HL-XV. 91

laudantur: lieet enim, ut saepe facimus, in Latinum
illa convertere:

Nam qui haec audita a docto meminissem rir0,
Futuras mecum commentabar miserias,

Aut mortem acerbam aut exsili maestam fugam,
Aut semper aliquam molem meditabar mali:
Ut, si qua invecta diritas casu soret,

Ne me imparatum cura laceraret repens.

30. Quod autem Theseus a docto se audisse dicit, id
de se ipso loquitur Euripides. Fuerat enim audit-or
Anaxagorae, quem ferunt nunciata morte filii dixisse:
“ Sciebam me genuisse mortalem.” Quae vox decla-
rat iis esse haec acerba quibus non fuerint cogitata.
Ergo id quidem non dubium, quin omnia, quae mala
putentur, sint improvisa graviora. Itaque quamquam
non haec una res'efficit maximam aegritudinem, ta-
men, quoniam multum potest provisio animi et prae-
paratio ad minuendum dolorem, sint semper omnia
homini'humana meditata. Et nimirum haec est illa
praestans et divina sapientia et perceptas penitus et
pertractatas res humanas habere, nihil admirari, cum
acciderit, nihil, ante quam evenerit, non evenire posse
arbitrari.

Quam ob rem omneS, cum secundae res sunt maxume, tum
maxume

Meditari secum oportet quo pacto ads-orsam aerumnam fe-
rant:

Pei-iola, damna, peregre rediens semper secum cogitet,

Aut fili peccatum aut uxoris mortem aut morbum filiae:

Communia esse haec, ne quid horum umquam accidat animo

novum:
Quidquid praeter spem eveniat, omne id deputare esse in lu-
cro,

XV. 31. Ergo hoc Terentius a philosophia sump-
tum cum tam commode dixerit, nOS, e quorum fon-
tibus id haustum cst, non et dicemus hoc melius et
constantius sentiemus? Hic est enim ille vultus sem-
per idem, quem dicitur Xanthippe praedicare solita

