90 TUSCULANARUM DISP UTATION UM

tia sunt, totusque liber, qui est de summo bono, re-
fertus et verbis et sententiis talibus, 43. Ad hancine
igitur vitam Telamonem illum revocabis ut leves ae—
gritudinem, et si quem tuorum adflictum maerore vi-
deris, huic acipenserem potius quam aliquem Socra-
ticum libellum dabis? hydrauli hortabere ut audiat
voces potius quam Platonis? expones quae spectet
florida et varia? fasciculum ad nares admovebis? in-
cendes odores? sertis redimiri iubebis et rosa? Si
vero aliquid etiam . . ., tum plane luctum omnem
absterseris 2

XIX. 44. Haec Epicuro confitenda sunt aut ca,
quae modo expressa ad verbum dixi, tollenda de libro
vel totus liber potius abiiciundus: est enim confer-
tus voluptatibus, Quaerendum igitur quem ad mo-
dum aegritudine privemus eum, qui ita dicat:

. . . Pol mihi fortuna magis nunc defit quam genus,

Namque regnum suppetebat mi, ut. scias quanto e loce,
Quantis opibus, quibus de rebus lapsa fortuna accidat.

Quid? huic calix mulsi impingendus est, ut plorare
desinat. aut aliquid eius modi? Ecce tibi ex altera
parte ab codem poeta:

Ex opibus summis opis egens, Hector, tuae.
Huic subvenire debemus: quaerit enim auxilium:

Quid petam praesidi aut exsequar, quove nunc

Auxilio exsili aut fuga freta sim ἲ

Arce et urbe orba sum. Quo accidam ἰ’ quo applicem?
Cui nec arae patriae domi stant, fractae et disiectae iacent,
Fama flamma deflagrata, tosti alti stant parietes,
Deformati atque abiete crispa. . . .

Scitis quae sequantur et· illa in primis:

Ο pater, 0 patria, O Priami domus,
Saeptum altisono cardine templum,
Vidi ego tc, astante ope barbarica,
Tectis caelatis, laqueatis,

Aur0, ebore instructam regifice.

45. Ο poetam egregium! quamquam ab his cantori·
bus Euphorionis contemnitur. Sentit omnia repen·

