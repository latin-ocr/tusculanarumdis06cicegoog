102 TUSCULANARUM DISPU'I‘ATIONUM

detur dice, nisi quod ratio quaedam sanat illos, hos
ipsa natura, intellecto e0, quod rem continet, illud
malum, quod o] inatum sit esse maximum, nequa-
qnam esse tantum, ut vitam beatam possit evertere.
59. Hoc igitur efficitur, ut ex illo necopinato plaga
maior sit, non, ut illi putant, ut, cum duobus pares
casus evenerint, is modo aegritudine adficiatur, cui
ille necopinato casus evenerit. Itaque dicuntur non
nulli in maerore, cum ‚de hac communi hominum
condicione audivissent, ea lege esse noa natOS, ut
nemo in perpetuum esse posset expers mali, gravius
etiam tulisse.

XXV. Quocirca Carneadea, ut video nostrum scri-
bere Antiochum, reprendere Chrysippum solebat, lau·
dantem Euripideum carmen illud:

Mortalis nemo est quem non attingat dolor
Morbus-qne: munis sunt humandi liberi,

Rursum creandi, morsque est finita omnibus,

Quae generi humano angorem nequidquam adferunt.
Reddenda terrae est terra, tum vita omnibus
Metenda, nt fruges. Sic iubet Necessitas.

60. Negabat genus hoc orationis quidquam omnino
ad levandam aegritudinem pertinere. Id enim ip-
sum dolendum esse dicebat, quod in tam crudelem
necessitatem incidissemus. Nam illam quidem ora-
tionem ex commemoratione alienorum malorum ad
malevolos consolandos esse accommodatam. Mihi
vero longe videtur secus Nam et necessitas feren-
dae condicionis humanae quasi cum deo pugnare
prohibet admonetque esse hominem, quae cogitatio
magno opere luctum levat, et enumeratio exemplo-
rum, non ut animum malevolorum oblectet, adfertur,
sed ut ille, qui maeret, ferendum sibi id censeat, quod
videat multos moderate et tranquille tulisse. 61. Om-
nibus enim modis fulciendi sunt, qui ruunt nec cohae-
rere possunt propter magnitudinem aegritudinis, Ex
quo ipsam aegritudinem λύπην Chrysippus, [quasi
λύσιν, id est] solutionem totius hominis appellatam

