1 18 TUSCULANARUM DISPUTATIONUM

M. Enitar equidem, sed intento opus est anime,
” ne omnia dilabantur, si unum aliquid effugerit. Quo-
niam, quae Graeci πάθη vocant, nobis perturbationes
appellari magis placet quam morboS‚ in his explican-
dis veterem illam equidem Pythagorae primum, dein
Platonis descriptionem sequar, qui animum in duas
partes dividunt, alteram rationis participem faciunt,
alteiam expertem. In participe rationis ponunt tran-
quillitatem, id est, placidam quietamque constantiam,
in illa altera motus turbidos cum irae tum cupidita-
tis contrarios inimicosque rationi. 11. Sit igitur hic
fons: utamur tamen in his perturbationibus descri-
bendis Stoicorum definitionibus et partitionibuS, qui
mihi videntur in hac quaestione versari acutissime.
VI. Est igitur Zenonis haec definitio, ut perturba-
tio sit, quod πάθος ille dicit, aversa a recta ratione
contra naturam animi commotio, Quidam brevius
perturbationem esse appetitum vehementiorem, 'sed
vehementiorem eum volunt esse, qui longius disces-
serit naturae constantia. Partes autem perturbatio-
num volunt ex duobus opinatis bonis nasci et ex
duobus opinatis maliS, ita esse quattuor: ex bonis
libidinem et laetitiam, ut sit laetitia praesentium bo·
norum, libido futurorum, ex malis metum et aeyri·
tudinem nasci censent, metum futuriS‚ aegritudinem
praesentibus, Quae enim venientia metuuntur, eae
dem adficiunt aegritudine instantia. 12. Laetitia au·
tem et libido in bonorum opinione versantur, cu'm
libido ad id, quod videtur bonum, illecta et inflam-
mata rapiatur, laetitia ut adepta iam aliquid coneu-
pitum efferatur et gestiat. Natura enim omnes ea,
quae bona videntur, sequuntur fugiuntque contraria.
Quam ob rem simul obiecta species est cuiuspiam
quod bonum videatur, ad id adipiscendum impellit
ipsa natura. Id cum constanter prudenterque fit,
eius modi appetitionem Stoici βουλησιν appellant,
nos appellemus voluntatem. Eam illi putant in solo
esse sapiente, quam sic definiunt: voluntas est, quae

