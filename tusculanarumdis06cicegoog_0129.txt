 

Lm. 1v., cAr. v.-v11. 119

quid cum ratione desiderat. Quae autem a ratione
aversa incitata est vehementiuS, ea libido est vel cu-
piditas effrenata, quae in omnibus stultis invenitur.
13. Itemque cum ita movemur, ut'in bono simus
aliquO, dupliciter id contingit. Nam cum ratione
animus movetur placide atque constanter, tum illud
qaudc'um dicitur: cum autem inaniter et effuse ani-
mus exsultat, tum illa laetitia yestiens vel nimia dici
potest, quam ita definiunt, sine ratione animi elatio—
nem. Quoniamque ut bona natura appetimuS, sic
a malis natura declinamuS, quae declinatio [si] cum
ratione· fiet, cautio appelletur eaque intellegatur in
solo esse sapiente, quae autem sine ratione et cum
exanimatione humili atque fracta, nominetur metus:
est igitur metus a ratione aversa cantic. Praesentis
autem mali sapientis adfectio nulla est. 14. Stulti
autem aegritudo est ea, qua adficiuntur in malis opi-
natis animosque demittunt et contrahunt rationi non
obtemperantes, Itaque haec prima definitio est, ut
aegritudo sit animi adversante ratione contractio.
Sic quattuor perturbationes sunt, tres constantiae,
quoniam aegritudini nulla constantia opponitur.
VII. Sed omnes perturbationes iudicio censent
fieri et opinione. Itaque eas definiunt pressiuS, ut
intellegatur non modo quam vitiosae, sed etiam quam
in nost-ra sint potestate. Est ergo aeyritudo opinio
recens mali praesentiS, in quo demitti contrahique
animo rectum esse videatur, laetitia opinio recens
boni praesentiS, in quo efferri rectum esse videatur,
metus opinio impendentis mali, quod intolerabile
esse videatur, libido opinio venturi boni, quod sit ex
usu iam praesens esse atque adesse. 15. Sed quae
iudicia quasque opiniones perturbationum esse dixi,
non in eis perturbationes solum positas esse dicunt,
verum illa etiam, quae efficiuntur perturbationibuS,
ut aegritudo quasi morsum aliquem doloris efficiat,
metus recessum quemdam animi et fugam, laetitia
profusam hilaritatem, libido effrenatam appetentiam.

