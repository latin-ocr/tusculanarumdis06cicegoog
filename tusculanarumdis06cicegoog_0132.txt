122 TUSCULANARUM msru'rA'rmnuM ⁴

scriptione rationiS, ut nullo modo appetitiones animi
nec regi nec contineri queant. Quem ad modum igi-
tur temperantia sedat appetitiones et efficit ut eae
rectae rationi pareant conservatque considerata iudi-
cia mentiS, sic huic inimica intemperantia omnem
animi statum inflammat, conturbat, incitat, itaque et
aegritudines et metus et reliquae perturbationes om-
nes gignuntur ex ea.

X. 23. Quem ad modum cum sanguis corruptus
cst aut pituita redundat aut bilis, in corpore morbi
aegrotationesque nascuntur, sic pravarum opinionum
conturbatio et ipsarum inter se repugnantia sanitate
spoliat animum morbisque perturbat. Ex perturba·
tionibus autem primum morbi conficiuntur, quae
vocant illi νοσήματα, eaque, quae sunt eis morbis con-
traria, quae habent ad res certas vitiosam offensi—
onem atque fastidium, deinde aegrotationeS, quae
appellantur a Stoicis ἀρρωστήματα, hisque item op-
positae contrariae offensiones, Hoc loco nimium
operae consumitur a Stoicis, maxime a Chrysipp0,
dum morbis corporum comparatur morborum animi
similitudo, Qua oratione praetermissa minime ne-
cessaria ea, quae rem continent, pertractemus, 24.
Intellegatur igitur perturbationem iactantibus se opi-
nionibus inconstanter et turbide in motu esse sem-
per ε’ cum autem hic fervor concitatioque animi
inveteraverit et tamquam in venis medullisque inse-
derit, tum exsistit et morbus et aegrotatio et offen·
siones eae, quae sunt eis morbis aegrotationibusque
contrariae. “

ΧΙ. Haec, quae dico, cogitatione inter se differunt,
re quidem copulata sunt, eaque oriuntur ex libidine
et ex laetitia. Nam cum est concupita pecunia nec
adhibita continuo ratio quasi quaedam Socratica me-
dicina, quae sana-ret eam cupiditatem, permanat in
venas et inhaeret in visceribus illud malum exsistit·
quc morbus et aegrotatiO, quae evelli inveterata non
possunt, eiquc morbo nomen est avaritia. 25. Simi-

