’126 TUSC ULANARUM DISP UTATIONUM

virtutibus sunt contraria. Morbis enim manentibus
vitia sublata esse possunt, quia hi non tam celeriter
sanantur quam illa tolluntur. 33. Habes ea, quae de
perturbationibus enucleate disputant Stoici, quae lo-
gica appellant, quia disseruntur subt-ilius, Ex quibus
quoniam tamquam ex scrupulosis cotibus enavigavit
oratiO, reliquae disputationis cursum teneam uS, modo
satis illa dilucide dixerimus pro rerum obscuritate.

A. Prorsus satiS, sed si quae diligentius erunt cog-
noscenda, quaeremus aliaS, nunc vela, quae modo di-
cebaS, exspectamus et cursum.

XV. 34. M. Quando ut aliis locis de virtute et dix-
imus et saepe dicendum erit——pleraeque enim quae-
stioneS, quae ad vitam moresque pertinent, a virtutis
fonte ducuntur—quando igitur virtus est adfectio
animi constans conveniensque, laudabiles efficiens
eOS, in quibus est, et ipsa per se, sua sponte separata
etiam utilitate‘laudabilis,·ex ea proficiscuntur hone·
stae voluntateS, sententiae, actiones omnisque recta ra-
tic, quamquam ipsa virtus brevissime recta ratio dici
potest. Huius igitur virtutis contraria est vitiositas
—sic enim malo quam malitiam appellare eam, quam
Graeci κακίαν appellant: nam malitia certi cuiusdam
vitii nomen est, vitiositas omnium—ex qua concitan-
tur perturbationeS, quae sunt, ut paullo ante diximus,
turbidi animorum concitatique motuS, aversi a ratione
et inimicissimi mentis vitaeque tranquillae. Impor-
tant enim aegritudines anxias atque acerbas animos-
que adfiigunt et debilitant metu: iidem inflammant
appetitione nimia, quam tum cupiditatem, tum libi-
dinem dicimuS‚ impotentiam quamdam animi a tem-
perantia et moderatione plurimum dissidentem. 35.
Quae si quando adepta erit id, quod ei fuerit concu-
pitum, tum effertur alacritate, ‘⁴ ut 'nihil ei constet
quod agat‚” ut ille, qui “voluptatem animi nimiam
summum esse errorem arbit1·atur.” Eorum igitur
malorum in una virtute posita sanatio est.

XVI. Quid autern est non miserius solum, sed foe-

