κ Lm. V„ cAP. v., vr. 153

stulent ‘et querantur se a beata vita esse relictas, Si
enim nulla virtus prudentia vacat, prudentia ipsa 11οο
videt, non omnes bonos esse etiam beatOS, multaque
de M. Atilio, Q„ Caepione, Μ’. Aquilio recordatur,
beatamque vitam, si imaginibus potius uti quam re-
bus ipsis placet, conantem ire in eculeum retinet ipsa
prudentia negatque ei cum dolore ct cruciatu quid-
quam esse commune.

VI. 15. M. Facile patior te isto modo agere, etsi
iniquum est praescribere mihi te quem ad modum a
me disputari velis, Sed quaero utrum aliquid act-um
superioribus diebus an nihil arbitremur?

A. Actum vero ct aliquantum quidem.

M. Atqui, si ita est, profligata iam haec ct paene
ad exitum adducta quaestio est.

A. Quo tandem modo?

M. Quia motus turbulenti iactationesque animo-
rum incitatae et impetu inconsiderato elatae ratio-
nem omnem repellentes vitae beatae nullam partem
relinquunt. Quis enim potest mortem aut dolorem
metuenS, quorum alterum saepe adest, alterum sen]-
per impendet, esse non miser? Quid? si idem, quod
plerumque fit, paupertatem, ignominiam, infamiam
timet, si debilitatem, caecitatem, si denique, quod
non singulis hominibuS, sed potent-ibus populis saepe
contigit, servitutem, potest ea timens esse quisquam
beatus? 16. Quid? qui non modo ea futura timet,
verum etiam fert sustinetque praesentia? adde eo-
dem exsilia, luctuS, orbitates: qui rebus his fractus
aegritudine eliditur potest tandem esse non miserri-
mus? Quid vero? illum, quem libidinibus inflamma-
tum et furentem videmuS, omnia rabide appetentem
cum inexplebili cupiditate, quoque adfluentius volup-
tates undique hauriat, eo gravius ardentiusque sitien-
tem, nonnc recte miserrimum dixeris? Quid? elatus
ille levitate inanique laetitia exsultans et temere ge-
stiens nonne tauto miserior quanto sibi videtur bea-
tior? Ergo ut hi miseri, sic contra illi beati, quos

