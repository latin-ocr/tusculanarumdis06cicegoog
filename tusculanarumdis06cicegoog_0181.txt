LIB. V„ CAP. xxa-XXIV. 171

commercium, qui se non hunc mathematicum malit
quam illum tyrannum? Si vitae modum actionem-

que quaerimuS, alterius mens rationibus agitandis ex-

quii-endisque alebat-ur cum oblectatione sollertiae,
qui est unus suavissimus pastus animorum, alterius
in caede et iniuriis cum et diurno et nocturno meta.
Age confer Democritum, Pythagoram, Anaxagoram :
quae regna, qua3 opes studiis eorum et delectationi-
bus antepones? 67. Etenim quae pars optima est
in homine, in ea situm esse necesse est illud, quod
quaeriS, optimum. Quid est autem in homine saga-
ci ac bona mente melius? Eius bono fruendum est·
igitur, si beati esse volumus: bonum autem mentis
est virtus: ergo hac beatam vitam contineri necesse
est. Hinc omnia, quae pulchra, honesta, praeclara
sunt, ut supra dixi, sed dicendum idem illud paullo
uberius videtur, plena gaudiorum sunt. Ex perpe-
tuis autem plenisque gaudiis cum perspicuum sit vi-
tam beatam exsistere, sequitur ut ea exsistat ex ho-
nestate. .

- XXIV. 68. Sed, ne verbis solum attingamus ea,
quae volumus ostendere, proponenda quaedam qua-
si moventia sunt, quae nos magis ad cognitionem
intellegentiamque convertant. Sumatur enim nobis
quidam praestans vir optimis artibus isque animo
parumper et cogitatione fingatur.. Primum ingenio
eximio sit necesse est: trudis enim mentibus virtus
non facile comitatur: deinde ad investigandam v-e

ritatem studio incitato. Ex quo triplex ille animi
fctus exsistet, unus in cognitione rerum positus et in
explicatione naturae, alter in descriptione expetenda-
rum fugiendarumve rerum, tertius in iudicando quid
cuique rei sit consequenS, quid repugnanS,;in quo in-
est omnis cum subtilitas disserendi tum veritas iudi-
candi. 69. Quo tandem igitur gaudio adfici necesse
est sapientis animum cum his habitantem pernoctan-

temque curis! ut, cum totius mundi motus conver-

sionesque perspexerit sideraque viderit innumerabilia

