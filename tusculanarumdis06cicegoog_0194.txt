184 TUSCULANARUM DISPUTATIONJJM

mescendum sit? Exsilium, cred0, quod in maximis
malis ducitur. Id si propter alienam et offensam
populi voluntatem malum est, quam sit ea· contem-
nenda paullo ante dictum est. Sin abesse patria
miserum est, plenae miserorum provinciae sunt, ex
quibus admodum pauci in patriam revertuntur.—
At multantur bonis exsules—107. Quid tum? pa-
rumne multa de toleranda paupertate dicuutur? Iam
vero exsilium, si rerum naturam, uon ignominiam
nominis quaerimus, quantum tandem a perpetua per-
egrinatione differt? in qua aetates suas philosophi
nobilissimi consumpserunt, XenocrateS, Crantor, Ar-
cesilas, Lacydes, Aristoteles, TheophrastuS, Zen0, Ole-
antheS, ChrysippUS, Antipater, CarneadeS, PanaetiUS‚
Clitomachus, Philo, Antiochu8‚ PosidoniuS, innume-
rabiles alii, qui semel egressi numquam domum re-
verterunt. At enim sine ignominia ⁴* ⁴* ⁴* adficere
sapientem: de sapiente enim haec omnis oratio est,
cui iure id accidere non possit: nam iure exsulantem
consolari nou oportet. 108. Postremo ad omnes
casus facillima ratio est eorum, qui ad voluptatem
ea referunt, quae sequuntur in vita, ut, quocumque
haec loco suppeditet, ibi beate queant vivere. Ita-
que ad omnem rationem Teucri vox accommodari
potest:

Patria est, ubicumque est bene.

Socrates quidem cum rogaretur cuiatem se esse di·
ceret, ‘⁴ Mundanum '' inquit. Totius enim mundi se
incolam et civem arbitrabatur. Quid T. Albucius?
nonne animo aequissimo Athenis exsul philosopha-
batur? cui tamen illud ipsum non accidisset, si in re
publica quiescens Epicuri legibus paruisset. 109.
Qui enim beatior Epicurus, quod in patria vivebat
quam quod Athenis Metrodorus? aut Plato Xeno-
cratem vincebat aut Polemo Arcesilam, quo esset
beatior? Quanti vero ista civitas aestimanda est, ex
qua boni sapientesque pelluntur? Damaratus qui-

